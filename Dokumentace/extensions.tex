\chapter{Rozšířitelnost a vylepšení}

Pokud jste už zkusili výsledný program spustit a samou radostí nad skvělou simulací vám něco uniklo a vy jste v panice začali hledat tlačítko na vrácení o krok zpět, tak jste zjistili, že tam žádné není. Simulace ve výchozím stavu neprovádí žádné cachování/ukládání mezivýsledků, takže se nelze vrátit zpět(A prostě zvolit záporné $ \Delta t $ u všech metod také nefunguje). Což je určitě rozumné rozšíření, ale my zkusíme něco trochu jiného - \textbf{přehrávač simulací}.
Přehrávač by měl umět zaznamenat probíhající simulaci a poté ji přehrát jako video, tedy včetně přeskakování na libovolné místo simulace a zrychlení/zpomalení přehrávání.

\section{Návrh přehrávače}
Jak by se takový přehrávač dal implementovat?
Co kdybychom vytvořili následující třídy:
\begin{enumerate}
	\item Třída \texttt{ViewAndRecord}, která se chová jako libovolný jiný \textbf{viewer}, ale navíc si "tajně" \\zaznamenává simulaci do souboru. 
	\item Trojice tříd \texttt{ReplayerParser}, \texttt{ReplayerMethod} a \texttt{ReplayerViewer} které by se starali o samotné přehrávání simulace.
	\item Dvoji tříd \texttt{RecordedSimulation} a \texttt{ReplayedSimulation} které vše zabalují do funkčního celku.
\end{enumerate}
Celý přehrávač je plně funkční a součástí výsledného programu, proto si zde všechny koncepty alespoň přibližně představíme.
Navíc se v původním programu vlastně koncepčně vůbec nic nemuselo měnit, vše plyne z flexibility modulů.
\\
\\
\textbf{Poznámka autora:}  \textit{Při pohledu do git
	\footnote{Viz. \textbf{Kapitola \ref{chap:userGuide} \nameref{chap:userGuide}}}
historie projektu zjistíte, že je to samozřejmě lež - měnilo se skoro všechno. Za prvé se úplně rozebral \texttt{ImGuiViewer} - vytáhly se z něj jednotlivé části, které se umístily do svých vlastních tříd. \texttt{ImGuiViewer} se z nich poté znovu sestavil zpět. Výsledná podoba je ta uvedená v dokumentaci, ve které jsou jednotlivé části co nejvíce nezávislé a hlavně znovupoužitelné.
Za druhé se zpřehlednilo rozhraní třídy \texttt{Simulation}, hlavně práce s časem, kdy se přešlo od desetinných čísel k celočíselné reprezentaci, která netrpí na zaokrouhlování.
Úpravy nebyly nutné z hlediska původní funkčnosti, ale už při implementaci se mi návrh moc nelíbil(zvlášť GUI bylo nepřehledné), každopádně cíl byl nejdřív dostat funkční kód a pak ho zkrášlovat dle potřeby.
Ve výsledku se velká část uživatelského rozhraní pro \texttt{ImGuiViewer} použila i pro \texttt{ReplayerViewer}, což by předtím vyžadovalo ošklivé \texttt{\small CTRL+C a  CTRL+V}}.

\section{Zaznamenání simulace}
Ideálně bychom chtěli zaznamenat jakoukoliv simulaci, což můžeme udělat například následujícím způsobem:
\includecode[recording]{Source/recording.cpp}
{Návrh jak by se simulace dala zaznamenávat}
Díky modulům se zaznamenávání simulace docílí velmi jednoduše, protože jediné co musíme změnit je, že \uv{zabalíme} zvolený \textbf{viewer} do třídy \texttt{ViewerAndRecord} a poté ho předáme jako obyčejný \textbf{viewer} simulaci. Při běhu simulace bude pak volán \texttt{ViewerAndRecord}, který ale v rámci své \texttt{operator()()} také zavolá předaný \textbf{viewer} a navíc si bude na pozadí ukládat probíhající simulaci.

Čili takto jednoduše jsme docílili zaznamenání skoro libovolné simulace.
Co se týče formátu záznamu, tak se jedná o binární soubor, kde jeho přesná specifikace je popsána u zdrojových kódů v souboru \texttt{FileFormats/ReplayerFile.txt}.
Zaznamenávání je nastaveno tak, že jeden simulovaný krok odpovídá jednomu záznamu. Odsimulovaný čas si \texttt{ViewAndRecord} snadno zjistí pomocí funkce \texttt{simTime Simulation::GetSimTime()}.
Slovo \uv{skoro} na začátku odstavce odkazuje na to, že tento postup selže, pokud někdo bude měnit simulovaný čas pomocí \texttt{void Simulation::SetSimTime(simTime)}, což ale klasická simulace dělat nepotřebuje.


\section{Přehrávání}
Přehrávání docílíme tím, že simulaci budeme podstrkovat data, která si přečteme ze souboru se zaznamenanou simulací místo toho abychom je simulovali sami. Tento podvod bude zajišťovat právě třída \texttt{ReplayerMethod}. Technicky potřebujeme ještě \textbf{parser} - \texttt{ReplayerParser}, ale ten jediné co udělá je, že přečte první data ze stejného souboru a tím vytvoří \texttt{simData\_t}, která se od tohoto modulu očekávají. Pro zobrazení použijeme třídu \texttt{ReplayerViewer}, která využívá pracně vytvořené části z modulu \texttt{IMGuiViewer}. Navíc ještě přidává okno, které obsahuje ovládání přehrávání. Mezi funkce patří slíbené zpomalení/zrychlení přehrávání a také přeskočení do libovolného bodu záznamu. 

Jak to funguje? \texttt{ReplayerMethod} si přečte aktuální odsimulovaný čas, podle toho si v souboru najde záznam, který tomu má odpovídat a simulovaná data prostě změní podle tohoto záznamu. Ve skutečnosti ještě provede lineární interpolaci mezi dvěma záznamy, aby byl výsledek plynulejší při menších rychlostech. \texttt{ReplayerMethod} je poté zobrazí bez ohledu na jejich původ. Pokud potřebujeme přehrávání zpomalit, tak využijeme parametru \texttt{DTMultiplier}. A pokud chceme přeskočit někam jinam, tak změníme odsimulovaný čas pomocí \texttt{void Simulation::SetSimTime(simTime)}.

Tím máme vlastně všechny moduly určené, ale nutit uživatele k tomu aby je vytvářel sám je zbytečné. Proto se o toto stará třída \texttt{ReplayedSim}, která obsahuje samotnou simulaci, které vytvoří a předá potřebné moduly.
\section{Vylepšení a opravy}
\label{sec:vylepseni}
V průběhu prací na programu jsem si vedl v souboru plán toho, na čem budu pracovat, časem se tam objevily různé věci, které se do finálního programu z různých důvodů nedostaly, proto je zmíním alespoň zde jako možná vylepšení a také opravy toho co nebylo ještě opraveno.

\begin{description}
	\item[Fyzikální jednotky] Asi hlavní věc, která programu momentálně chybí je nějaký ucelený systém fyzikálních jednotek. \texttt{simData\_t} obsahují pouze data, takže záleží na dohodě mezi moduly, v jakém formátu tyto data jsou. Což je samozřejmě nepraktické. Řešení by bylo změnit \texttt{simData\_t} z vektoru na alespoň strukturu, která by měla pomocné proměnné označující v jakých jednotkách data jsou. Například pomocí \textbf{enum}, popřípadě rovnou dvojice (čitatel, jmenovatel) pro převod do jednotek SI, stejně jako používá knihovna \texttt{std::chrono}.
	
	\item[Šablony pro vektory] Není potřeba nic extra složitého, ale stálo by za to mít obecný vektor pro libovolný počet prvků a hlavně pro libovolná data. V samotném vektoru není potřeba moc změn, jen přepsání \textbf{double} na \textbf{T} a přidání pár \textbf{template}, ale tím se rozbije valná většina kódu všude možně v programu, takže oprava je zdlouhavá a otravná.
	Každopádně obecné vektory by se na pár místech v kódu hodily - GUI, OpenGL.
	
	\item[Rozšíření do 3D] Pokud bychom měli obecný vektor, tak rozšíření do 3D už je skoro hotové, protože numerické metody fungují pro libovolnou dimenzi a kód v nich by se skoro přepisovat nemusel. Do vykreslení pak stačí přidat projekční matici a \uv{trackball} pro ovládání myší a bylo by hotovo.
	
	\item[Zaznamenávání podle \texttt{simMethod}] Momentálně je zaznamenávání simulace vázáno na \textbf{viewer}, což je nepraktické, protože data opravdu mění \textbf{simMethod} a může se stát díky časování, že simulace proběhne vícekrát a my se na mezidata nepodíváme. Toto hodnotím jako špatný návrh, který by se měl opravit. Momentálně je to spíše opravdu jako zaznamenávání obrazovky při přehrávání simulace. Když se přehrávaná simulace bude sekat, tak bude zasekaný i záznam, přitom by stačilo si ukládat samotnou simulaci a ne zbytečně obrazovku se simulací. Navíc by se tím dalo lehce opravit zaznamenávání i nečasované simulace, které je momentálně raději vypnuté.
	
	\item[Zpomalení přehrávané simulace] Pokud byla simulace zaznamenána v reálném čase, tedy $ DTmult=RawMult=1 $, tak nejde při přehrávání zpomalit, protože to k tomu využívá právě \texttt{DTmult}, který ale nemůže být menší než 1. Tomu by mohlo pomoct měnit také \texttt{deltaT} protože to je pořád uloženo jako desetinné číslo, ale situace by neměla nastat moc často, protože simulaci přítomnosti moc často nechceme. Navíc zpomalení neposkytuje žádné nové informace, jen dochází k lineární interpolaci mezi záznamy, aby i pomalejší přehrávání bylo plynulé.
	
	\item[Lepší než lineární interpolace] Momentálně přehrávání používá lineární interpolaci polohy, což není moc přesné. Dala by se interpolovat i rychlost a zohlednit to v poloze. Aby se např. obíhající měsíc pohyboval po oblouku a ne po přímce mezi záznamy.
	
	Jde to vidět například u měsíců Jupiteru, které jsou stabilní pro semi-implicitního Eulera i při vysokém simulačním kroku a při zpomaleném přehrávání se pohybují spíše po mnohoúhelníku než kružnici. Ale toto je jen vizuální detail, nic podstatného.
	
	\item[Lepší GUI] Uživatelské rozhraní je podle mého názoru dostatečné, ale knihovna \textbf{ImGui} je celkem rozsáhlá a nabízí podporu např. pro kreslení grafů. Takže by se dal program rozšířit o velmi detailní statistiky - např. rozložení hmotnosti a rychlostí v soustavě. A také celkové energie systému, se kterou by se dala sledovat chyba numerické metody, protože energie uzavřeného systému je konstantní. Také by si GUI zasloužilo lepší podporu pro různé velikosti okna, což momentálně funguje, ale není to moc hezky napsané.
	
	\item[Nějaké zajímavé numerické metody] Toto by neměl být vůbec problém, kvůli tomu přesně existují moduly. Původně jsme chtěl přidat alespoň jednu vícekrokovou metodu\footnote{Např. anglická verze Wikipedie má dobře sepsané prediktor-korektor metody \url{https://en.wikipedia.org/wiki/Linear_multistep_method}}, ale upřímně se mi už moc nechce, program i dokumentace jsou už dostatečně rozsáhlé. Ale zajímalo by mě, jak si vedou v poměru přesnost/výkon hlavně vzhledem k RK4.
	Také využití paralelizace by bylo zajímavé, což by mohlo dovolit simulovat více objektů. Popřípadě rovnou pomocí GPU.
	
	\item[Komprese zaznamenaných simulací] Aktuálně nedochází k žádné kompresi záznamu, takže po 5 minutách simulace při zaznamenání každých 10ms má soubor velikost kolem 15MB (30 tisíc záznamů). Avšak těžko říct kolik se bude dát reálně ušetřit, 7Zip tento konkrétní soubor zkomprimuje na 12MB pomocí algoritmu LZMA2, což není nic extra. Ale nutně takovou vzorkovací frekvenci ani potřebovat nebudeme, rozšíření o pořádnou interpolaci by tak mohlo být v důsledků účinější než komprese pokud jsou trajektorie dostatečně hladké.
	
	Ale malý krok simulace nevolíme většinou kvůli nutnosti znát polohu v každém čase, ale kvůli přesnosti simulace a samotných výsledků, takže řešením by byla možnost změnit ve třídě \texttt{ViewAndRecord} jak často se má zaznamenávat, což je úprava na pár řádku (změna \texttt{timeStep} a \texttt{multiplier} v .cpp by měla stačit).
	
	\item[Použití jako knihovna] Původní záměr byl vytvořit program, který se dá použít i jako knihovna, což je možná v návrhu občas i vidět. Řekl bych, že je to skoro hotové, jen jsem to vůbec netestoval. Vím, že nejspíš bude problém, pokud bude víc instancí třídy \texttt{ImGuiViewer} neboť ta se spoléhá na \texttt{ImGuiBackEnd}, která se bude snažit inicializovat už inicializované \textbf{ImGui}. Také \texttt{OpenGLBackend} by možná nemuselo být dobré inicializovat vícekrát. Což by vyřešila statická inicializační metoda se statickou \texttt{bool} proměnnou nebo nějaká forma Singletonu. 
	
	
\end{description}